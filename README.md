## Biznesa apraksts

Latvija, kā Eiropas Savienības dalībvalsts un loģistikas mezgls Baltijas reģionā, saskaras ar unikāliem izaicinājumiem kravu pārvaldībā. Pašlaik dzelzceļu un kravu ostu darbība balstās uz fragmentētām sistēmām, kurās dati par kravām (piemēram, kokmateriālu pārvadājumi no Alūksnes uz Rīgas ostu vai ķīmisko preču sūtījumi uz Vāciju) tiek reģistrēti atsevišķos portālos. Tas noved pie datu dublēšanās un apgrūtina lēmumu pieņemšanu reālā laikā.

Piemēram, caur Latviju uz Zviedriju pārvadājamās kravas bieži kavējas muitas dokumentu neatbilstību dēļ, savukārt klientiem nav pieejama aktuāla informācija par kravas atrašanās vietu vai paredzamo piegādes laiku.

Lai risinātu šīs problēmas, mēs izstrādāsim Viedo Starptautisko Kravu Pārvaldības Platformu, kas apvienos dzelzceļu, ostu un muitas sistēmu datus vienotā datubāzē. Šī platforma ļaus reālā laikā izsekot kravas kustībai no iekraušanas brīža Latvijā līdz tās galamērķim Eiropā, automātiski sinhronizējot dokumentus ar ES muitas prasībām (piemēram, TIR Carnet un INCOTERMS 2020). Turklāt sistēma izmantos EIK (Elektroniskās Izlūkošanas Kartes) datus, lai prognozētu iespējamos kavējumus (piemēram, nelabvēlīgus laika apstākļus uz Lietuvas autoceļiem vai streikus Vācijas ostās) un automātiski ieteiktu alternatīvus maršrutus.

## Biznesa prasības un noteikumi

- Vienota datubāze

    - Visu kravu dati tiks koncnetrēti vienā platformā, lai nodrošinātu vieglu piekļuvi aktuālai un precīzai informācijai.

    - Dati ietvers svarīgu informāciju, kā: kravas aprakstu, svaru, maršrutu, plānoto piegādes laiku un muitas dokumentus.

    - Sistēma nodrošinās automātisku datu sinhronizāciju ar citām platformām, lai izvairītos no manuālas datu ievades un dublēšanās.

- Piekļuve

    - Darbiniekiem
        - Visiem iesaistītajiem darbiniekiem tiks piešķirtas atbilstoša līmeņa piekļuves tiesības.

        - Loģistikas darbinieki saņems piekļuvi datiem par kravu statusu, piegādes maršrutiem un dokumentiem.

    - Klientiem
        - Katram kravas sūtijumam tiks ģenerēts unikāls kods, kas ļaus klientam to izsekot.

        - Klientiem tiks nodrošināta speciāla lasītāja piekļuve platformai, kas sniegs informāciju par kravas statusu un paredzamo piegādes laiku.

- Dokumentu sinhronizācija

    - Sistēma nodrošinās automātisku muitas dokumentu (piemēram, TIR Carnet un INCOTERMS 2020) sinhronizāciju ar attiecīgajiem dienestiem.

- Prognozēšanas un alternatīvo maršrutu funkcionalitāte

    - Sistēma izmantos EIK (Elektroniskās Izlūkošanas Kartes) datus, lai prognozētu iespējamos kavējumus.

    - Platforma automātiski ieteiks alternatīvās piegādes iespējas, lai samazinātu aizkavēšanos un optimizētu piegādes laiku.

    - Ieteikumi tiks rādīti dispečeriem, kas pēc saviem ieskatiem veiks maršruta izmaiņas. (NOTE: i have zero clue how this shit works in real life so this could be absolute nonsense)

- Lietotāju saskarne un lietojamība

    - Platforma nodrošinās intuitīvu un viegli lietojamu interfeisu ar reāllaika atjauninājumiem un paziņojumiem.

    - Klienti un darbinieki varēs konfigurēt personalizētus paziņojumus par izmaiņām kravas statusā.
